{"name":"Die Fakkel","tagline":"Ons brand om van jou te hoor!","body":"Die Fakkel is Hoopstad se trots want dis hierdie dorp se eie Tydskrif! Aan die begin van elke maand word die uitgawes opgeraap by al wat ‘n besigheid is. Veral die boeregemeenskap kan nie wag om te sien wat volgende nuut geadverteer word tussen die glans bladsye nie. Want Die Fakkel is propvol advertensies vir Die Boer en sy omgewing, asook propvol artikels om sy werk te vergemaklik. Maar dit was ‘n opdraende pad en ‘n droom uit nood gebore.\r\n\r\nAndré en Rentia Lubbe moes in 2005 hul boerdery op hul grond in die Hoopstad-distrik staak en André se geliefde Simmentaler-stoet is verkoop. Besorgde familielede gee hulle toe die plan: wat van ‘n klein koerantjie met advertensies en skolenuus vir Hoopstad en omgewing?\r\n\r\nDaar is lank beraadslaag oor ‘n gepaste naam vir die voorgenome maandblad. André, wat ‘n man is vir geskiedenis, lees eendag in die 100-jaar Gedenkboek wat in 1975 verskyn het, dat Hoopstad se eerste maandblad, meer as 100 jaar gelede, “De Fakkel” geheet het. En vandaar “Die Fakkel”!\r\n\r\nHulle onthou die eerste moeilike maande: met twee kindertjies in die kleuterskool en nog enetjie oppad, moes Rentia en André soggens rondry en advertensies soek, en bemarking doen. Die eerste jaar-en-‘n-half, het elke maandblad die lig gesien in hul plaashuis buite Hoopstad. Aanvanklik is ‘n gewone klein fotostaatmasjien gebruik vir die drukwerk. Na vyf maande kon hulle darem ‘n laserprinter bekostig.\r\n\r\nOp 5 Mei 2007 open “Die Fakkel” trots die deure van sy nuwe kantoor in die dorp. Van ‘n beskeie klein maandblad, het André en Rentia se besigheid gegroei tot ‘n gerekende mediasentrum in die Noord-Vrystaat, Goudveld asook Bloemfontein. Behalwe vir die feit dat hierdie egpaar ‘n wenspan is, kan hul werknemers en besoekers ook getuig van die heerlike atmosfeer wat heers in hul kantoor.\r\n\r\nMet ‘n personeel van ses, asook twee vryskut joernaliste, gaan “Die Fakkel” van krag tot krag. Elke uitgawe is propvol interessanthede, en word deur die publiek gefynkam.\r\n  \t\r\nVan die groot advertensies tot die “smalls”…. Van die briewebus tot die sêgoed. Hierdie is nie net ‘n advertensieblad nie, maar ‘n gemeenskapsblad waar die onderskeie skole se akademiese-, sport- en kultuur- brokkies is altyd groot nuus en elke uitgawe raak lywiger.\r\n\r\nVan die artikels word deur gerekende spesialiste en kenners gekryf soos byvoorbeeld die tuinbou rubriek wat deur die alombekende Christo Coetzer van Pretty Gardens tuinsentrum in Bloemfontein geskryf word.\r\n\r\nDie Fakkel het landwyd adverteerders wat in al sy lesers se behoeftes voorsien. Veral die Boer omdat ons uitgee gebied in ‘n boeregemeenskap is. Tans is Die Fakkel nie meer ‘n koerant of maandblad nie, maar ‘n tydskrif gedruk op glans papier.\r\n\r\nDie uitgee gebied het behoorlik gesneeubal en tans bedien hulle Hertzogville, Bloemhof, Hoopstad, Bultfontein, Wesselsbron, Bothaville, Odendaalsrus, Riebeeckstad, Hennenman, Senekal, Welkom, Virginia, Senekal, Ventersburg wat in hierdie tydskrif se uitgee gebied val en ons weet sommer dat Die Fakkel se vlam helderder as ooit sal brand.\r\n\r\nWat is ‘n gemeenskap sonder ‘n spreekbuis ? Ons s’n se naam is “Die Fakkel”!\r\n","google":"Die Fakkel","note":"Don't delete this file! It's used internally to help with page regeneration."}